# Türk Scene Tarihi

[![Build Status](https://www.gitbook.com/button/status/book/vigo/turk-scene-tarihi)](https://www.gitbook.io/book/vigo/turk-scene-tarihi/activity) ![%01](http://progressed.io/bar/1?title=genel "Genel Tamamlanma %77")

[7DX Demoparty 2015](http://7dx-party.org/2015/)'ten sonra kesin karar verdiğim,
uzun yıllardır hayalini kurduğum bu kitaba nihayet başladım. Özellikle **1986** - **1996**
tarihleri arasında dokümante edilmesi gerektiğini düşündüğüm, Internet'in
olmadığı zamanlarda bilgisayarla tanışan neslin, o devirde yaptıkları,
uluslararası platformlarda yaşadıkları ve en önemlisi Türkiye'de bilgisayar
kültürünün nasıl ortaya çıktığı ve şekillendiğini anlatan bir belge oluşturmak
istiyorum.

Özellikle **Commodore 64** ve **Amiga** bilgisayarlarının bu kitapta rolü ve
önemi çok! 8-bit/16-bit dünyası, zamanında, bizleri nasıl etkiledi ?,
neler yaptık ? ve günümüze ne tür etkileri oldu ? bu konuları işlemek istiyorum.

İki ana başlık düşünüyorum. **SCENE** ve **DEMOSCENE**. Özellike SCENE, işin
biraz daha karanlık ve illegal (*yasal olmayan*) yönlerini kapsıyor. Özellikle
1996-97'den sonra neredeyse tamamen DEMOSCENE ön plana çıkıp, işin sanatsal ve
görsel boyutları tüm dünyaya hakim oldu.

Bu kitap, iyi-kötü tarihe bir ışık tutsun istiyorum ve bu bakımdan o devirleri
hatırlayan arkadaşların da katkısını istiyorum. Zaman çok çabuk akıp gidiyor,
anılar hatıralar unutuluyor.

Bu bakımdan, aklımızda kalan her şeyi bu kitaba yazmalıyız diye düşünüyorum. Bu kitap,
tamamen açık-kaynak şeklinde yazılacak ve tamamen ücretsiz olacak! Umarım merak
edenlerin işine yarar ve belki bundan 50 yıl sonra okuyanlar için de güzel bir
anı olarak yüzlerde minik bir tebessüm oluşturur.

Kabaca planladığım bölümler:

* SCENE
* DEMOSCENE
* GRUPLAR
* SCENER'lar
* PLATFORMLAR (C64, Amiga, PC ve diğerleri)
* RELEASE'ler
* PARTY'ler
* DISK MAG'ler
* PAPER MAG'ler
* BBS'ler
* DÜKKANLAR

şeklinde. Haydi, hep beraber tarihe bir iz bırakalım ne dersiniz?
