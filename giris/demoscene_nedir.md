# Demoscene Nedir?

Oyun kıran gruplar, kırdıkları oyunların başına kendi reklamlarını koyarlardı. Bu sayede hem marka bilinirliklerini arttırırlar hem de ünlenirlerdi. İşte bu reklamlara [INTRO](../sozluk/intro.md) denirdi.

Sadece oyunu kıranlar değil, bir şekilde oyunu [IMPORT](../sozluk/import.md) edenler, [SPREAD](../sozluk/spread.md) edenler de oyunun başına intro'larını eklemeye başladı. Hatta bazen oyuna geçmeden önce 3-4 intro'yu geçmek gerekirdi.

Bir zaman sonra, bu intro'ların görselliği, müzikleri, ekranda oluşan hareketler ve benzeri öğeler bir şekilde grupların daha çok ilgisini çekmeye başladı. Oyunları kırmak, ek özellikler eklemek, **TRAINER** (*Oyunu antreman yapar gibi, sonsuz hak, sonsuz enerji, sonsuz mermi gibi özelliklerle oynamayı sağlayan şeyler...*) özellikleri koymak vs derken programcılık yetenekleri daha ön plana çıktı.
